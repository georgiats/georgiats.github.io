---
title: "6 βήματα για την πετυχημένη ένταξη των πελατών σου στην εφαρμογή σου!"
categories:
  - Greek
---

Για όλα τα προϊόντα λογισμικού, καθώς και για αυτά που διατίθενται ηλεκτρονικά, ο πελάτης σου δεν έχει φυσική επαφή μαζί σου και με την εταιρία σου. Μιλάτε online, ή στην καλύτερη περίπτωση τηλεφωνικά και έτσι είναι εξαιρετικά σημαντική  η εκπαίδευση του πελάτη σου σε όλα τα στάδια ζωής μέσα στο προϊόν, αλλά ιδιαίτερα κατά τα πρώτα του βήματα. 

![onboard_customers](/assets/images/onboard_customers.jpg){:class="img-responsive"}

## Ένταξη νέων πελατών (Onboarding)

Έκλεισες μια καλή συμφωνία, με έναν νέο πολλά υποσχόμενο πελάτη, αλλά φτάνει αυτό; Πώς μπορείς να είσαι σίγουρος  ότι ο πελάτης σου έχει αντιληφθεί το πώς λειτουργεί η εφαρμογή σου και πώς μπορεί να εκμεταλλευτεί όλες τις δυνατότητες στο έπακρο;
Χρειάζεται σίγουρα καθοδήγηση και υποστήριξη ώστε οι πελάτες να ενταχθούν επιτυχημένα στο προϊόν. Και αυτό γίνεται με συστηματική εκπαίδευση. 

Σε αυτό το στάδιο τα πιο σημαντικά εργαλεία σου είναι τα παρακάτω. 

## 1. On demand videos 

Δημιούργησε βίντεο που παρουσιάζουν την εφαρμογή σου με ένα πραγματικό παράδειγμα και κάποια πραγματικά δεδομένα. Ανέλυσε κάποια σενάρια που θεωρείς σημαντικά και τονίζουν το γιατί το προϊόν σου είναι καλύτερο και ποια είναι εκείνα τα features που κάνουν την λύση σου να ξεχωρίζει.

## 2. Demo calls

Προγραμμάτισε κάποιες συνομιλίες με τους νέους σου πελάτες για να τους βοηθήσεις να κατανοήσουν καλύτερα τις λειτουργίες που τους είναι απαραίτητες, αλλά δεν γνωρίζουν πώς να αξιοποιήσουν την προσφερόμενη λειτουργικότητα. Θέσε τα κατάλληλα ερωτήματα κατά την διάρκεια της συνομιλίας και διερεύνησε πώς μπορείς να αξιοποιήσεις την πληροφορία αυτή, για να τους πουλήσεις κάποιο έξτρα πακέτο με επιπλέον λειτουργικότητα.

## 3. Walk through

Δημιούργησε έναν οδηγό πάνω στην σελίδα σου που κατά την διάρκεια της εκπαίδευσης θα οδηγεί τον πελάτη βήμα βήμα στην ολοκλήρωση μιας διαδικασίας μέσα στην εφαρμογή. Εμφάνισε προσωποποιημένα μηνύματα ανάλογα με την χρήση που έχει κάνει ο πελάτης ήδη μέσα στο προϊόν, π.χ. αν μετά από 3 μέρες δεν έχει χρησιμοποιήσει την πιο σημαντική λειτουργία της εφαρμογής σου, εμφάνισε ένα αναδυόμενο παράθυρο που θα προτρέπει τον πελάτη να την δοκιμάσει. 

## 4. Follow-up emails

Στείλε ανά τακτά διαστήματα emails στους νέους πελάτες που θα τους προτρέπουν να αναλάβουν δράση. Έτσι μπορείς να τους δώσεις μικρές “ασκήσεις”. Μικρές εργασίες που θα πρέπει να ακολουθήσουν με σκοπό να μάθουν καλύτερα το προϊόν και να εκμεταλλευθούν όλες τις λειτουργίες. 

## 5. Knowledge base

Δημιούργησε ένα κέντρο βοήθειας όπου οι νέοι χρήστες θα βρίσκουν απαντήσεις σε συνήθη προβλήματα και επαναλαμβανόμενες ερωτήσεις. Ενθάρρυνε τους πελάτες σου να το χρησιμοποιούν σαν πηγή αναφοράς στα προβλήματα που αντιμετωπίζουν.

## 6. Be there, have empathy

Ακόμα και έχεις φτιάξει το καλύτερο, πιο χρήσιμο, πιο γυαλιστερό και πιο απαραίτητο προϊόν, το πρόβλημα είναι ότι ο πελάτης σου δεν έχει χρόνο για σένα. Τον κυνηγάει ο προϊστάμενός του, τα deadline, οι προσωπικές υποχρεώσεις. 
Κάντου την ζωή εύκολη! Άκου τι έχει να σου πει!
Δως του την δυνατότητα να σε βρει είτε στο live chat, είτε στο email, είτε στο τηλέφωνο. Και βοήθησέ τον ακόμα και αν σε ρωτάει κάτι για 10η φορά, κάτι που είναι απλό, κάτι που του έχεις ήδη απαντήσει. Και φυσικά δεν χρειάζεται να είσαι ακαριαία διαθέσιμος, απλά να του δείξεις ότι είσαι εκεί για τις ανάγκες του και είναι χαρά σου να βοηθάς. Να νιώθει ότι τον φροντίζεις.



